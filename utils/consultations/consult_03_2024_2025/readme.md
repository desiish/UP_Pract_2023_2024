# Консултация №3 по Увод в програмирането - част 1, 05.01.2025

## Задача 1
От стандартния вход се въвеждат 3 числа - n, k и t. Програмата да отпечатва на стандартния изход дали съществува подчисло на n с дължина k, което се дели на t без остатък.

## Задача 2
Да се напише програма, която прочита от стандартния вход 2 числа. Програмата да отпечатва на стандартния изход броя битове, по които числата се различават в двоичния си запис. 

## Задача 3
Да се напише функция, която приема символен низ и връща броя на думите в него. Дума е последователност от малки и глави букви и цифри. Всички други символи се считат за разделители. Броят на разделителите между думите е неограничен.

## Задача 4
Дадена е матрица от цели числа MxN, записана в текстов файл. Гарантирано е, че числата са разделени едно от друго с точно един спейс и че няма водещи спейсове. Задачата е да се прочете матрицата, да се сметне нейният ранг и да се запише най-големият и ненулев минор в отделен файл. Ако има два минора, които са с еднаква размерност да се запише този с по-голямата детерминанта по абсолютна стойност.

**Вход:**
```
“matrix.txt”
1 2 3 4
0 1 1 1
0 0 2 0
0 0 0 0
```

**Изход:**
```
“result.txt”
2 3 4    //det = 4
1 1 1
0 2 0
```
